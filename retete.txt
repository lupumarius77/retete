Clătite de post pufoase și fragede - rețeta vegană
 

Tipareste lista de ingrediente
Timp de preparare
5 minute
Timp de gatire
20 minute
Timp Total
25 minute
 
Autor: Savori Urbane
Portii: 6 clătite de post pufoase
Ingrediente - savoriurbane.com
150 g făină
200 ml lapte de migdale, orez sau soia
150 ml apă minerală
20 ml ulei
un plic zahăr vanilat
un praf bun de sare
În plus:
puțin ulei pentru prăjit

Am așezat toate ingredientele într-un bol, mai puțin apa minerală.
Am amestecat totul bine de tot cu un procesor, mixer sau tel astfel încăt să nu am cocoloașe. 
În final am adăugat și apa minerală și am amestecat compoziția cu lingura. 
Am lăsat aluatul de clătite de post la odihnit pe masă timp de 10 minute.
Eu am folosit o tigaie antiaderenta și nu am avut nevoie de ulei. 
Dacă vă place sau dacă aveți o tigaie simplă atunci puteți pensula tigaia cu foarte puțin ulei. 
Am turnat câte un polonic din compoziție și am mișcat tigaia astfel încât să întind aluatul în strat subțire și uniform. 
Clătitele de post se prăjesc la foc mediu.
După ce s-a rumenit pe o parte am întors clătita și pe verso. 
Lăsați-o însă la rumenit pentru că așa trebuie să fie clătitele – cu pete de rumeneală, nu albe, palide și crude.